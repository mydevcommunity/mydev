Title: Tentang Kami

## Tentang MyDev

MyDev adalah komuniti software developers di Malaysia. Anda dijemput untuk menyertai kami dan menyumbang dalam perbincangan sekitar topik pembangunan perisian dan web, teknologi maklumat, kerjaya, dan sebagainya. Atau paling tidak boleh melepak dengan geng-geng sekepala :)

Sertai kami di [MyDev Google+ Community](https://plus.google.com/communities/104883828501447858589)


## Tentang Laman Kolaborasi MyDev

Ini adalah satu inisiatif MyDev untuk memperkayakan sumber maklumat dalam Bahasa Melayu tentang pembangunan perisian dan web. Laman ini diinspirasikan dari [laman html5rocks](http://www.html5rocks.com/) yang mana kandungannya adalah disumbangkan oleh orang ramai. Semua kandungan termasuk source code laman ini kami letakkan di dalam [GitHub](http://github.org), dan orang ramai boleh menambah atau mengubah artikel melalui perisian Git version control system.


## Ingin Menyumbang?

Kami menjemput sumbangan artikel berkaitan pembangunan perisian dan web dari semua. Syaratnya cuma satu, artikel perlu di dalam Bahasa Melayu. Artikel boleh jadi hasil asli ataupun terjemahan artikel dari bahasa lain (harap dapat hormati hakcipta jika ada). Anda juga digalakkan melakukan pembetulan untuk artikel sedia ada.

Anda perlu tahu menggunakan Markdown untuk menulis artikel. Anda juga perlu tahu bagaimana menggunakan Git dan melakukan pull request dalam GitHub. Kami menggunakan [Pelican](http://getpelican.com) sebagai CMS, jadi mungkin anda perlu tahu serba sedikit mengenainya juga.

1. Fork repo [https://github.com/mydevcommunity/mydev](https://github.com/mydevcommunity/mydev).
1. Buat satu fail dalam folder `site\content` atau ubah fail sedia ada.
1. Tulis artikel anda. Lihat artikel lain sebagai contoh atau rujuk panduan di [sini](http://docs.getpelican.com/en/3.1.1/getting_started.html#writing-articles-using-pelican).
1. Bila selesai, hantarkan satu pull request ke repo asal.
1. Admin akan menilai pull request anda. Ia kemudiannya akan dipublish ke laman ini.

Jika anda ingin membuat perubahan terhadap theme atau perkara lain yang bukan content. Mungkin anda perlu generate laman ini sendiri di komputer anda untuk memastikan semuanya baik sebelum melakukan pull request. Caranya ialah:

1. Download dan install [Portable Python](http://portablepython.com/wiki/PortablePython2.7.3.1), mana-mana distribusi Python.
1. Double click file build.bat dalam source code laman mydev. (Mungkin anda perlu ubah path ke python dalam fail ini dahulu).
1. Lihat dalam folder mydev\site\output dan pastikan html berkaitan di hasilkan.
1. Anda boleh buka fail html tersebut menggunakan browser.

Dengan menyumbang ke laman ini bermakna anda menerima untuk melesenkan artikel anda dibawah [Creative Commons Attribution 3.0 License](http://creativecommons.org/licenses/by/3.0/).